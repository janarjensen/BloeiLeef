---
layout: blog
title: Melinda
imageName: melinda.jpg
dateAdded: 10 JAN 2017
intro: Wie niet waagt, wie niet wint...
---

**Op het moment dat ik in contact kwam met Maaike, liep ik al ruim een jaar bijna maandelijks in het ziekenhuis rond.**  
Mijn klachten begonnen met een regenboogvliesontsteking (oogaandoening) waardoor ik op een ochtend in januari zelfs nog maar 40% kon zien, en later kwamen daar darmproblemen bij. Doodmoe en onzeker onderging ik ieder onderzoek, waar vervolgens niets uit kwam.

Gezien mijn beroep, ik sta op de markt met noten en zuidvruchten, ging ik mij steeds meer verdiepen in voeding en gezondheid. Ik heb uren besteed aan het zoeken van verklaringen waarom ik toch van de een op andere dag zoveel klachten kon hebben. Ik paste zelf mijn voedingsschema aan, in de hoop dat dat zou helpen.

**En toen stond Maaike voor mijn kraam.**
Via via vond ik haar op Facebook en las over De Hormoonfactor.

**Ik dacht; wie niet waagt wie niet wint…**
En zo zat ik even later bij Maaike. Ik kreeg een spiegel voor mijn neus, en ook veel energie al vanaf het eerste contact, ik had er meteen vertrouwen in. Stap voor stap, op een samen gekozen tempo mét boordevol positieve motivatie en inspiratie heeft zij mij geholpen om eerlijk en liefdevol naar mijzelf te kijken. Zo leerde ik op maat en volledig gericht op het behalen van mijn persoonlijke doel om van mijn klachten af te komen, te kiezen voor:

* Voeding als geschenk voor mijn lijf.
* Beweging die aansluit op mijn arbeidsintensieve werk.
* Anders leren denken, kijken en omgaan met stressfactoren.

**Met heel andere ogen kijk ik nu naar wat ik doe, voel en aan voedingsmiddelen koop.**
Ook heb ik nu inzicht in wat hiervan gevolgen kunnen zijn. Ik weet nu wat het met mijn lichaam doet én hoe dat zelfs doorwerking heeft op mijn fysieke en mentale evenwicht.

**Ik kan hierdoor de 'regenboog' weer zien, want ik ben door de [Hormoonfactortraining] écht van mijn klachten afgekomen.**
Ik ben Maaike ontzettend dankbaar voor alles wat zij mij gegeven heeft. Haar kracht, professionaliteit en vertrouwen in mij, dat ik het zelf kan én daarmee zal slagen, heeft mij meer dan gesteund. Ze staat als een rots in de branding voor je klaar. Loop jij rond met vage klachten? Gun het jezelf, zet deze stap en laat je informeren door Maaike.

Blije groet,

Melinda

[Hormoonfactortraining]: {{ site.baseurl }}/hormoonfactor
