---
layout: generalPage
title: Bloei & Leef
imageName: bloei-en-leef-maaike-en-alwin.jpg
dateAdded: 30 JAN 2017
---

##### Samenzijn zonder onze eigenheid te verliezen!

**Wat leuk dat jij Bloei en Leef gevonden hebt! En natuurlijk stel ik mij graag aan jou voor.**

Alwin van Dijk (1980), ik ben eigenaar en mijn vriendin Maaike is hierin mijn inspiratiebron.

Ja echt, het bestaat: het was liefde op het eerste gezicht. We herkenden niet alleen veel in elkaar, ook ontdekten we dat we het beste in elkaar naar boven lieten komen en hartewensen door ons samenzijn nog meer mogelijk werden. Hierdoor hebben we veel belevingen samen mogen delen en is het nu de tijd om het ook door te geven en met jou te delen.

Onze intentie voor elkaar is: samenzijn zonder onze eigenheid te verliezen. Juist door bij elkaar helemaal onszelf te kunnen zijn, maakt het mogelijk, om te beleven dat we samen compleet zijn.

**Tip!**  Lees vooral hieronder wat de betekenis van ‘Yakso’ inhoudt. wij weten zeker dat jij dan begrijpt wat wij bedoelen door te geven met Bloei en Leef!

###### Maaike vertelt...

Wanneer is de eerste wortel geschoten voor ‘Bloei en Leef’? Misschien wel bij mijn eerste adem! Nee, ik betrap mezelf erop dat dit zelfs al ver daarvoor is begonnen! Bij mijn overgrootoma, waar mijn moeder als jong meisje een broche vond in een oude stoel. Mijn moeder liet het zien aan haar oma en zij vertelde aan mijn moeder wat het broche betekende. In het kort: de levenslessen voor gezond leven, bewegen en eten. Het gevolg was dat mijn moeder niet meer met de pot van 'aardappelen-vlees-groenten' mee wilde eten. Haar ouders lieten haar hierin vrij ontwikkelen. Mijn moeder gebruikte haar zakgeld om zich te verdiepen in alles wat met voeding te maken had. Ze kocht en kookte, zo jong als ze was, haar eigen eten.

![jeugdfoto Maaike][Maaike]

Het is mij dus met de paplepel ingegoten! Sterker nog, mijn ouders deden er nog een schepje bovenop. Zij waren één van de pioniers die zijn begonnen met de natuurvoedingsbranche. Dit alles begon op de zelfvoorzienende Yakso boerderij waar wij samen met een aantal andere gezinnen woonden. Samen deelden ze de kennis op bevlogen wijze en zetten ze deze kennis in de wereld.

Ik kan er wel een boek over schrijven. Hoe meer ik er stil bij sta, hoe bewuster ik op mijn netvlies krijg dat ik ontzettend dankbaar ben voor alles wat mijn ouders mij hebben meegegeven. Maar ik laat het hier eerst bij, voordat mijn enthousiasme de regie over neemt. Natuurlijk ben ik dankbaar en trots op de wijze waarop Alwin Bloei en Leef neer zet en ik daarin zijn inspiratiebron kan zijn. Dus, laat je blij verrassen en inspireren op alles wat al is en alles wat nog gaat komen.

###### Alwin vertelt...

Ik ben geboren en getogen in Dwingeloo, een prachtige plek in Drenthe. Hier heb ik vooral met mijn jongste broer veel belevenissen gedeeld. Ik was altijd buiten te vinden, in contact met de natuur. De zelfredzaamheid van de dieren fascineerde mij ontzettend, al kende ik toen het bestaan van deze benaming ervoor natuurlijk nog niet! Aandachtig leven met alle seizoenen van het jaar en gevoel ontwikkelen voor eerlijkheid en rechtvaardigheid zijn duidelijke elementen die mij hebben gemaakt tot wie ik nu ben. Van nature ben ik een man die niets en niemand anders nodig heeft om gelukkig te zijn. Totdat ik Maaike ontmoette...

![jeugdfoto Alwin][Alwin]

Ik ontdekte dat ik dit leven ook kan (be)leven met een lieve vrouw naast mij die ook niet bang is om zichzelf te zijn. Ik kies voor vrijheid, plezier en geluk in mijn leven en dat is wat wij samen beleven. Naast beleven, delen en doorgeven zet ik dit alles ook graag vast op beeld. Spelen met licht inspireert mij enorm. Het is een prachtige aanvulling op mijn leven! Maaike ontwikkelt inspirerende recepten die ze belangenloos vanuit haar hart deelt met iedereen die daar behoefte aan heeft. Ik heb er mijn werk van gemaakt en leg ik alles smaakvol vast, zodat jij ook kunt meegenieten. Ik wil je uitnodigen om vooral verder te neuzen op onze website en op eigen wijze te ontdekken wat het voor jou mag en kan gaan betekenen!

O ja, wel leuk is, om jou nog even te vertellen wat ‘**Yakso**’ betekent, want dit geeft gelijk een heldere kijk op de essentie van onze ‘Bloei en Leef’. Het is een Japanse naam en symboliek voor:'Heel je lichaam met eten', het is een verzamelnaam voor medicinaal eten. Ook staat het voor de boer met en zijn duizend ambachten. Want, wat moet een boer allemaal weten en kunnen om boer te zijn? De wijze waarop de boer met zijn gewassen of vee bezig is, bepaalt in belangrijke mate de kwaliteit (in smaak en voedzaamheid) van zijn producten. Dit alles vertaalt gelijk de visie die ik met Bloei en Leef door wil geven. Zo is het grondbeginsel van onze liefde voor elkaar doorgegeven aan de aarde en de wereld om ons heen. Ik wil jou dan ook van harte uitnodigen om al dit moois mee te beleven.
Wij doen alles met passie voor zelfredzaamheid en duurzaamheid. En daarnaast met respect voor een bewust natuurlijk evenwicht tussen leefstijl, beweegstijl en voedingsstijl! Wat wil je nog meer? Precies: samen de vruchten plukken van alles wat we samen kunnen delen, beleven en doorgeven!

Wil jij meer weten of heb je een vraag? Mail of maak een afspraak om langs te komen. Dan drinken we samen een kop biologische koffie of onze zelfverbouwde thee met natuurlijk een stukje van ons eigengemaakt lekkers erbij!

**Bloeiende groet, Alwin en mijn lieftallige inspiratiebron Maaike**

[Maaike]: {{ site.baseurl }}/img/generalPages/Jeugdfoto-Maaike.jpg
[Alwin]: {{ site.baseurl }}/img/generalPages/Jeugdfoto-Alwin.jpg
