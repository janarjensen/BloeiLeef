---
layout: generalPage
title: Bio tuin
imageName: bloei-en-leef-recepten-background-img.jpg
dateAdded: 30 JAN 2017
---

##### Liefde voor Tuinieren

**Hoe het begon? Ik kwam tot de ontdekking dat we door helemaal onszelf te zijn, we niet alleen in onszelf maar ook in elkaar het beste naar boven laten komen.**
Zo ontdekte ik dat moestuinieren een gedeelde passie bleek te zijn. Onze moestuin kreeg symbolisch de naam 'Floreat et Vivat'. Dit betekent: '[Bloei en Leef]'. Binnen een jaar bleek onze moestuin te klein en besloten we uit te breiden. Met als gevolg dat we inmiddels onze kruiden, eetbare bloemen en gewassen op een bewust natuurlijke wijze verbouwen op ons tuinderijtje. De Tuinderij is van mij maar mijn lieftallige Maaike met haar gouden hart en groene helpende vingers hoort natuurlijk wel bij mij. Dit doen we met liefde voor gezonde voeding en op een zo zelfvoorzienend mogelijke manier. Hoofdzakelijk voor ons levensonderhoud en het delen met familie. Voor Maaike een onmisbare hobby. Voor mij meer dan dat, waardoor ik het een onderdeel van mijn werk mag noemen.

Ik doe dit met oog voor het ondersteunen van alle ecologische processen: zonder bestrijdingsmiddelen en kunstmest en met het besef dat wij het niet zijn die bepalen, maar de natuur ons vertelt wat het nodig heeft. Deze taal te leren kennen is fascinerend, interessant en maakt nieuwsgierig. De enige wet die geldt is de wet van de natuur en wij blijven met gezond verstand lerend en helpend. Mijn jaarlijkse tuinplan is dus een rode draad, de aarde geeft aan in hoeverre het dit toe laat. Gezegend en (tot nu toe) geslaagd.

![foto Maaike plukt in Bio Tuin][bio tuin]

###### Wil jij weten wat er zoal te beleven valt per seizoen op het Bloei en Leef tuinderijtje?

* Daarom belangenloze inspiraties om te delen met jou, via de weetjes en recepten! En die gaan natuurlijk allemaal mee met de seizoenen van het jaar.
* Meer weten? Via de nieuwsbrief blijf je hier als liefhebber natuurlijk van op de hoogte!

**Bewust Natuurlijk zaaien en oogsten schenkt prachtvoer vanuit jouw buitenwereld voor jouw binnenwereld!**

[bio tuin]: {{ site.baseurl }}/img/generalPages/bloei-en-leef-maaike-plukken.jpg
[Bloei en Leef]: {{ site.baseurl }}/page/bloei-en-leef
